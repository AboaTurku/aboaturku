---
templateKey: about-page
title: iGEM Aboasta suomeksi
---

![](/img/aboa-team-21.png)
### iGEM on kansainvälinen synteettisen biologian opiskelijakilpailu
iGEM Aboa 2021 on kansainvälisessä synteettisen biologian kilpailussa kilpaileva joukkue Turun Yliopistosta. iGEMin tarkoituksena on toteuttaa tutkimusprojekti, joka ratkaisisi jonkin ajankohtaisen ongelman synteettisen biologian avulla.  Joukkueemme jäsenet opiskelevat poikkitieteellisesti biolääketiedettä, biokemiaa, biotekniikkaa, kemiaa ja terveysteknologiaa sekä kandi- että maisterivaiheessa. Projekti on täysin opiskelijalähtöinen eli kilpailutyön suunnittelu, toteutus ja rahoitus ovat opiskelijoiden vastuulla.

### Projektimme
iGEM Aboan projektissa etsimme ratkaisua lääkejätteiden aiheuttamaan ympäristökuormitukseen Itämeressä. Aiomme keskittyä erityisesti tulehduskipulääkkeiden vaikuttavaan aineeseen, diklofenaakkiin, joka vesistöihin joutuessaan aiheuttaa erilaisia ympäristöhaittoja. Tarkoituksena on hajottaa diklofenaakkia vähemmän haitalliseen muotoon muokatuissa mikrobeissa tuotettujen lakkaasientsyymien avulla.

### Yhteistyökuviomme
Teemme yhteistyötä chicagolaisen iGEM-joukkueen kanssa, joka myös soveltaa lakkaasien hajottavaa toimintaa jätevedestä löytyviin lääkeaineisiin.
Etsimme myös muita yhteistyökumppaneita, jotta projektimme olisi mahdollista toteuttaa. Jos olette kiinnostuneita yhteistyöstä, ottakaa yhteyttä sivun alareunassa olevaan sähköpostiin.

#### Mediassa

[Turkulaisopiskelijat ratkomassa Itämeren lääkejäteongelmaa kansainvälisessä iGEM-kilpailussa](https://www.tylkkari.fi/kampus/turkulaisopiskelijat-ratkomassa-itameren-laakejateongelmaa-kansainvalisessa-igem-kilpailussa "Tylkkäri") 

[Aboa-joukkue pelastamassa Itämerta tieteen keinoin](https://itameripaiva.fi/teot/aboa-joukkue-pelastamassa-itamerta-tieteen-keinoin/ "Itämeripäivä") 

[Turun yliopiston mediatiedote](https://www.utu.fi/fi/ajankohtaista/mediatiedote/turun-yliopiston-opiskelijat-pelastamassa-itamerta-kansainvalisen "utu.fi") 